Retrospektiivit ovat palautetapaamisia, joita pidetään esimerkiksi ohjelmistokehitysprojektien, tai niiden osavaiheen, kuten sprintin, lopussa. Retrospektiiviin osallistuu projektin parissa työskennellyt tiimi, ja tapaamisen tarkoituksena on kerätä palautetta – tämä voi olla niin ruusuja kuin risujakin – tiimin työskentelyprosessin kehittämiseksi.

Start, Stop, Continue, More of, Less of Wheel -retrospektiivitekniikka suosittelee tapaamisen mitaksi 10 minuuttia pienille ryhmille, ja 25 minuuttia suuremmille ryhmille, tähän vaikuttaa myös retrospektiivissä tarkasteltavan aikavälin pituus.

Tapaamisessa kerätään palautetta viisiosaiseen renkaaseen, joka sisältää kategoriat "start", "stop", "continue, "more of", ja "less of". Osallistujia pyydetään pohtimaan ja kertomaan näihin kategorioihin sijoitettavia kommentteja.

Glad, Sad, Mad -tekniikka on hieman erilainen toteutukseltaan. Tapaamisen pituus voi vaihdella, mutta sen on tarkoitus olla korkeintaan 60 minuuttia. Tämä jaetaan useaan vaiheeseen:
1. Sprinttiin liittyvän palautteen/kommenttien/huomioiden ideointi ja kirjoittaminen post-it -lapuille (10-15 min).
2. Lappujen sijoittaminen taululle kolmeen eri kategoriaan: "Glad", "Sad", ja "Mad" (10-15 min), sekä mahdollisten "duplikaattiasioiden" ryhmitys yhteen (max. 5min).
3. Osallistujat äänestävät, mitä taululla olevia asioita he haluavat käsitellä (max. 10 min).
4. Lappujen asioita käydään äänijärjestyksessä läpi niin kauan, kunnes kaikki asiat on käyty läpi tai aika loppuu.
